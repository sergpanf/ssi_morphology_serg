III_John	1	1	Ὁ πρεσβύτερος Γαΐῳ τῷ ἀγαπητῷ ὅν ἐγώ ἀγαπῶ ἐν ἀληθείᾳ
III_John	1	2	Ἀγαπητέ περί πάντων εὔχομαι σε εὐοδοῦσθαι καί ὑγιαίνειν καθώς εὐοδοῦται σου ἡ ψυχή
III_John	1	3	ἐχάρην γάρ λίαν ἐρχομένων ἀδελφῶν καί μαρτυρούντων σου τῇ ἀληθείᾳ καθώς σύ ἐν ἀληθείᾳ περιπατεῖς
III_John	1	4	μειζοτέραν τούτων οὐκ ἔχω χαράν ἵνα ἀκούω τά ἐμά τέκνα ἐν τῇ ἀληθείᾳ περιπατοῦντα
III_John	1	5	Ἀγαπητέ πιστόν ποιεῖς ὅ ἐάν ἐργάσῃ εἰς τούς ἀδελφούς καί τοῦτο ξένους
III_John	1	6	οἵ ἐμαρτύρησαν σου τῇ ἀγάπῃ ἐνώπιον ἐκκλησίας οὕς καλῶς ποιήσεις προπέμψας ἀξίως τοῦ Θεοῦ
III_John	1	7	ὑπέρ γάρ τοῦ Ὀνόματος ἐξῆλθαν μηδέν λαμβάνοντες ἀπό τῶν ἐθνικῶν
III_John	1	8	ἡμεῖς οὖν ὀφείλομεν ὑπολαμβάνειν τούς τοιούτους ἵνα συνεργοί γινώμεθα τῇ ἀληθείᾳ
III_John	1	9	Ἔγραψα τι τῇ ἐκκλησίᾳ ἀλλ’ ὁ φιλοπρωτεύων αὐτῶν Διοτρεφής οὐκ ἐπιδέχεται ἡμᾶς
III_John	1	10	διά τοῦτο ἐάν ἔλθω ὑπομνήσω αὐτοῦ τά ἔργα ἅ ποιεῖ λόγοις πονηροῖς φλυαρῶν ἡμᾶς καί μή ἀρκούμενος ἐπί τούτοις οὔτε αὐτός ἐπιδέχεται τούς ἀδελφούς καί τούς βουλομένους κωλύει καί ἐκ τῆς ἐκκλησίας ἐκβάλλει
III_John	1	11	Ἀγαπητέ μή μιμοῦ τό κακόν ἀλλά τό ἀγαθόν ὁ ἀγαθοποιῶν ἐκ τοῦ Θεοῦ ἐστιν ὁ κακοποιῶν οὐχ ἑώρακεν τόν Θεόν
III_John	1	12	Δημητρίῳ μεμαρτύρηται ὑπό πάντων καί ὑπό αὐτῆς τῆς ἀληθείας καί ἡμεῖς δέ μαρτυροῦμεν καί οἶδας ὅτι ἡ μαρτυρία ἡμῶν ἀληθής ἐστιν
III_John	1	13	Πολλά εἶχον γράψαι σοι ἀλλ’ οὐ θέλω διά μέλανος καί καλάμου σοι γράφειν
III_John	1	14	ἐλπίζω δέ εὐθέως σε ἰδεῖν καί στόμα πρός στόμα λαλήσομεν
III_John	1	15	Εἰρήνη σοι ἀσπάζονται σε οἱ φίλοι ἀσπάζου τούς φίλους κατ’ ὄνομα
